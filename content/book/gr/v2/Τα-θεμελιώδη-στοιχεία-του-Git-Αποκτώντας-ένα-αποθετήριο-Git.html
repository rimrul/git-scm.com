---
category: book
section: documentation
subsection: book
sidebar: book
book:
  language_code: gr
  chapter:
    title: Τα θεμελιώδη στοιχεία του Git
    number: 2
  section:
    title: Αποκτώντας ένα αποθετήριο Git
    number: 1
    cs_number: '2.1'
    previous: book/gr/v2/Ξεκινώντας-με-το-Git-Ανακεφαλαίωση
    next: book/gr/v2/Τα-θεμελιώδη-στοιχεία-του-Git-Καταγραφή-αλλαγών-στο-αποθετήριο
title: Git - Αποκτώντας ένα αποθετήριο Git

---
<p>Αν μπορούσαμε να διαβάσουμε μόνο ένα κεφάλαιο για το Git, τότε θα έπρεπε να διαβάσουμε αυτό.
Το κεφάλαιο αυτό καλύπτει κάθε βασική εντολή που χρειαζόμαστε για να κάνουμε τη συντριπτική πλειονότητα των ενεργειών που μπορούμε να κάνουμε με το Git.
Στο τέλος αυτού το κεφαλαίου, θα μπορούμε να διαμορφώνουμε και να αρχικοποιούμε ένα αποθετήριο, να ξεκινήσουμε και να σταματήσουμε την παρακολούθηση αλλαγών σε αρχεία, να καταχωρούμε καθώς και να υποβάλλουμε αλλαγές.
Θα δούμε επίσης πώς να ρυθμίσουμε το Git ώστε να αγνοεί ορισμένα αρχεία και μοτίβα αρχείων, πώς να αναιρέσουμε λάθη εύκολα και γρήγορα, πώς να περιηγηθούμε στο ιστορικό του έργου μας ώστε να δούμε τις αλλαγές μεταξύ των υποβολών και πώς να ωθήσουμε σε και να έλξουμε από απομακρυσμένα αποθετήρια.</p>
<h2 id="r_getting_a_repo">Αποκτώντας ένα αποθετήριο Git</h2>
<div class="paragraph">
<p>Μπορούμε να δημιουργήσουμε ένα έργο στο Git χρησιμοποιώντας δύο βασικές προσεγγίσεις.
Η πρώτη παίρνει ένα υπάρχον έργο ή κατάλογο και το εισάγει στο Git.
Η δεύτερη κλωνοποιεί ένα υπάρχον αποθετήριο Git από έναν άλλο διακομιστή.</p>
</div>
<div class="sect3">
<h3 id="_αρχικοποιώντας_ένα_αποθετήριο_σε_έναν_υπάρχοντα_κατάλογο">Αρχικοποιώντας ένα αποθετήριο σε έναν υπάρχοντα Κατάλογο</h3>
<div class="paragraph">
<p>Αν θέλουμε να ξεκινήσουμε την παρακολούθηση ενός υπάρχοντος έργου στο Git, θα χρειαστεί να πάμε στον κατάλογο του έργου μας και να πληκτρολογήσουμε</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git init</code></pre>
</div>
</div>
<div class="paragraph">
<p>Η εντολή αυτή δημιουργεί έναν νέο υπο-κατάλογο με το όνομα <code>.git</code> ο οποίος περιέχει όλα τα απαραίτητα αρχεία για το αποθετήριο. Ουσιαστικό ο υπο-κατάλογος αυτός αποτελεί ένα σκελετό για το αποθετήριό μας.
Στο σημείο αυτό, τίποτα δεν παρακολουθείται ακόμα από το έργο μας.
(Βλ. <a href="ch00/ch10-git-internals">[ch10-git-internals]</a> για περισσότερες πληροφορίες σχετικά με το τι ακριβώς αρχεία περιέχονται στον κατάλογο <code>.git</code> που μόλις δημιουργήσαμε.)</p>
</div>
<div class="paragraph">
<p>Αν θέλουμε να ξεκινήσουμε τον έλεγχο έκδοσης στα υπάρχοντα αρχεία, θα πρέπει να ξεκινήσουμε την παρακολούθηση αυτών των αρχείων και να κάνουμε μια πρώτη υποβολή τους.
Για να το επιτύχουμε αυτό θα χρειαστούμε μερικές εντολές <code>git add</code> οι οποίες προσδιορίζουν τα αρχεία που θέλουμε να παρακολουθούμε και μια εντολή <code>git commit</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add *.c
$ git add LICENSE
$ git commit -m 'initial project version'</code></pre>
</div>
</div>
<div class="paragraph">
<p>θα εξετάσουμε σε λίγο τι κάνουν οι παραπάνω εντολές.
Στο σημείο αυτό, έχουμε ένα αποθετήριο Git με κάποια παρακολουθούμενα αρχεία και μια αρχική υποβολή.</p>
</div>
</div>
<div class="sect3">
<h3 id="r_git_cloning">Κλωνοποιώντας ένα υπάρχον αποθετήριο</h3>
<div class="paragraph">
<p>Αν θέλουμε να αποκτήσουμε ένα αντίγραφο ενός υπάρχοντος αποθετηρίου Git —για παράδειγμα, ένα έργο στο οποίο θα θέλαμε να συνεισφέρουμε— η εντολή που χρειαζόμαστε είναι <code>git clone</code>.
Αν είμαστε εξεικοιωμένοι με άλλα συστήματα ελέγχου έκδοσης όπως το Subversion, θα παρατηρήσουμε ότι η εντολή είναι "clone" και όχι "checkout".
Αυτή είναι μια σημαντική διάκριση· το Git παίρνει ένα πλήρες αντίγραφο σχεδόν όλων των δεδομένων που έχει ο διακομιστής αντί για ένα απλό αντίγραφο.
Με την εντολή <code>git clone</code> όλες οι εκδόσεις του κάθε αρχείου του έργου αποθηκεύονται τοπικά.
Στην πραγματικότητα, αν ο δίσκος του διακομιστή μας αλλοιωθεί, μπορούμε να χρησιμοποιήσουμε οποιονδήποτε από τους κλώνους του ώστε να θέσουμε τον διακομιστή στην κατάσταση που ήταν όταν κλωνοποιήθηκε.</p>
</div>
<div class="paragraph">
<p>Για να κλωνοποιήσουμε ένα αποθετήριο, εκτελούμε την εντολή <code>git clone [url]</code>.
Για παράδειγμα, αν θέλουμε να κλωνοποιήσουμε τη βιβλιοθήκη libgit2 του Git, θα πρέπει να εκτελέσουμε:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/libgit2/libgit2</code></pre>
</div>
</div>
<div class="paragraph">
<p>Η εντολή αυτή δημιουργεί έναν κατάλογο με το όνομα <code>libgit2</code>, αρχικοποιεί έναν κατάλογο <code>.git</code> μέσα σε αυτόν, κατεβάζει όλα τα δεδομένα για αυτό το αποθετήριο καθώς και ένα αντίγραφο από την τελευταία έκδοση.
Αν περιηγηθούμε στον καινούριο κατάλογο <code>libgit2</code>, θα δούμε τα αρχεία του έργου μέσα σε αυτόν, έτοιμα για να χρησιμοποιηθούν.
Αν θέλουμε να κλωνοποιήσουμε το αποθετήριο σε έναν κατάλογο με διαφορετικό όνομα, μπορούμε να το ορίσουμε με την παρακάτω εναλλακτική της εντολής:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git clone https://github.com/libgit2/libgit2 mylibgit</code></pre>
</div>
</div>
<div class="paragraph">
<p>Η εντολή αυτή έχει το ίδιο αποτέλεσμα με την προηγούμενη, αλλά ο κατάλογος που θα δημιουργηθεί ονομάζεται <code>mylibgit</code>.</p>
</div>
<div class="paragraph">
<p>Το Git έχει διάφορα πρωτόκολλα μεταφοράς που μπορούμε να χρησιμοποιήσουμε.
Το προηγούμενο παράδειγμα χρησιμοποεί το πρωτόκολλο <code>https://</code>, ενδέχεται επίσης να δούμε το <code>git://</code> ή το <code>user@server:path/to/repo.git</code> το οποίο χρησιμοποιεί το πρωτόκολλο μεταφοράς SSH.
Στο κεφάλαιο <a href="ch00/r_git_on_the_server">Εγκατάσταση του Git σε διακομιστή</a> θα μας παρουσιαστούν όλες οι διαθέσιμες εναλλακτικές που μπορεί να χρησιμοποιήσει ο διακομιστής ώστε να αποκτήσει πρόσβαση στο αποθετήριό μας, καθώς και τα πλεονεκτήματα και μειονεκτήματα της κάθε εναλλακτικής.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>